
# Zesłanie Ducha Świętego


Chrystus wstąpiwszy ponad wszystkie niebiosa i siedząc na prawicy Bożej zesłał w dniu dzisiejszym obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości.  (z prefacji o Duchu Świętym)   


### Gdy wypełniły się dni Pięćdziesiątnicy  
   
Pięćdziesiątego dnia po święcie Paschy obchodzono w Starym Testamencie święto dziękczynne za żniwa (por. lekcja z Soboty Suchych Dni po Zesłaniu Ducha Świętego). Wspominano również ogłoszenie dziesięciu przykazań, które dokonało się na górze Synaj pięćdziesiątego dnia po wyjściu z Egiptu. W tym dniu zstąplł na Apostołów Duch Święty w postaci ognia i wichru.   


### Duch Pański napełnił okrąg ziemi  
   
Duch Święty jest Trzecią Osobą Trójcy Przenajświętszej, jest równy Ojcu i Synowi i od Nich odwiecznie pochodzi jako Osobowa Miłość. Duch Święty, który jest pierwszą i najwyższą Miłością, jest źródłem wszelkiej miłości w stworzeniach. Duchowi Świętemu przypisujemy doprowadzenie dzieł Bożych do doskonałości, a zwłaszcza uświęcenie dusz.   


### Dawca życia nadprzyrodzonego  
   
Duch Święty przychodzi do nas albo w sposób nadzwyczajny, przez niezwykłe znaki zewnętrzne, jak to stało się w dzień pięćdziesiątnicy, albo w sposób zwyczajny przez Sakramenty święte.   
W specjalny sposób Duch Święty działa w sakramentach Chrztu, Bierzmowania i Kapłaństwa, które dają człowiekowi stałe usprawnienia duchowe i wyciskają w duszy niezatarte znamię.   


### Dary Ducha Świętego  
   
Już na Chrzcie św. dusza otrzymuje dary Ducha Świętego, to jest nadprzyrodzone uzdolnienia do działania pod Jego wpływem. Pismo święte wymienia siedem darów Ducha Świętego. Dar bojaźni przejmuje nas obawą przed grzechem jako obrazą Boga. Dar męstwa dodaje siły do pokonywania trudności w służbie Bożej. Dar pobożności budzi w nas uczucie miłości wobec Boga jako naszego Ojca oraz wobec bliźnich, którzy są dziećmi Ojca niebieskiego. Dar rady wskazuje w trudnościach, jak osiągnąć to, co Bogu najmilsze, a dla nas najkorzystniejsze. Dar umiejętności sprawia, że cenimy dobra wieczne wyżej niż doczesne. Dar rozumu pomaga głębiej zrozumieć prawdy objawione. Dar mądrości daje nam wyczucie wielkości i obecności Boga, który jest Najwyższym Dobrem. Działanie tych darów objawiło się w widoczny sposób w życiu Apostołów po Zesłaniu Ducha Świętego.   


### Źródło świętości Kościoła  
   
W dzień Zesłania Ducha Świętego Kościół Chrystusowy rozpoczął swoją działalność. Apostołowie umocnieni darami Ducha Świętego odważnie zaczęli głosić dobrą nowinę o Chrystusie Odkupicielu. Duch Święty uczynił ich słowa skutecznymi i doprowadził około trzech tysięcy ludzi do Chrztu świętego. W ten sposób powstała pierwsza gmina. chrześcijańska, która z czasem rozwinęła się w Kościół katolicki, czyli powszcchny, ogarniający całą kulę ziemską. Duch Święty jest jakby duszą Kościoła świętego. Mimo wielu ludzkich słabości, a nawet grzechów jego członków, ciągle go ożywia, strzeże przed błędem w wierze i prowadzi drogą światłości.   


### Najlepszy Pocieszyciel  
   
Św. Paweł na czele owoców Ducha Świętego wylicza «miłość, wesele, pokój». Są to dobra, ku którym wyrywa się każda dusza ludzka. Zapewnia je jednak tylko uległość natchnieniom Ducha Świętego. Apostołowie nawet w chwilach prześladowania «cieszyli się, że mogli cierpieć dla imienia Jezusowego». Kościołowi Chrystusowemu nadal towarzyszy zwycięska radość. W święto Zesłania Ducha Świętego wyraźniej uświadamiamy sobie Jego nieustanną obecność w KośCiele i w naszych duszach. Dlatego w to święto «cały okrąg ziemi tonie w nadmiarze radości».   


### Przepisy obrzędowe  
   
1. Obchód Zesłania Ducha Świętego rozpoczyna się w sobotę poprzedzającą święto i trwa do następnej soboty. Dni oktawy wykluczają wszelkie święta.   
2. W środę, piątek i sobotę obchodzi się Suche Dni letnie, które przez ustanowienie oktawy nabrały charakteru świątecznego.   
■


## Wigilia Zesłania Ducha Świętego   
*Stacja u Św. Jana na Lateranie*   
*1 klasy*   
*Szaty czerwone*   
W noc poprzedzającą uroczystość Zesłania Ducha Świętego odprawiano Wigilię. Podczas niej udzielano Chrztu św. i Bierzmowania katechumenom, którzy nie mogli przyjąć tych sakramentów na Wielkanoc. Na zakończenie Wigilii odprawiano Mszę św. o świcie. Jest to zatem Msza świąteczna, podobnie jak Msza Wigilii Wielkanocnej. Charakter świąteczny zachowała ona mimo przesunięcia na ranek soboty poprzedzającej święto. Teksty mszalne wysławiają działanie Ducha Świętego w duszy ochrzczonego i bierzmowanego. Działanie Ducha Świętego podobne jest do światła rozpraszającego ciemności (kolekta, sekreta) i wody podtrzymującej życie na ziemi (antyfona na wejście i na komunię oraz pokomunia).   


### Introit  
*Ez 36:23; 36:24; 36:25-26*   
Gdy zajaśnieje świętość moja w was, zgromadzę was ze wszystkich ziem i wyleję na was wodę czystą, i będziecie oczyszczeni od wszelkich nieczystości waszych, i ducha nowego wam dam, alleluja, alleluja.   
*Ps 33:2*   
W każdym czasie będę błogosławił Panu; na ustach moich zawsze Jego chwała.   
Chwała Ojcu.   
Gdy zajaśnieje świętość moja w was, zgromadzę was ze wszystkich ziem i wyleję na was wodę czystą, i będziecie oczyszczeni od wszelkich nieczystości waszych, i ducha nowego wam dam, alleluja, alleluja.[^1233]   


### Kolekta  
Wszechmogący Boże, spraw, niech zabłyśnie nad nami blask Twojej chwały, a światło Twej jasności niechaj umocni oświeceniem Ducha Świętego tych, którzy odrodzili się przez łaskę.   
Przez Pana.[^1234]   


### Lekcja  
Czytanie z Dziejów Apostolskich.   
*Dz 19:1-8*   
W one dni: Gdy Apollo bawił w Koryncie, stało się, iż Paweł obszedłszy wyżej położone kraje przybył do Efezu i spotkawszy niektórych uczniów rzekł do nich: «Czy otrzymaliście Ducha Świętego, gdyście wiarę przyjęli?» A oni mu odpowiedzieli: «Nawet nie słyszeliśmy, że jest Duch Święty». I powiedział im: «Jakże więc byliście ochrzczeni?» A oni na to: «Chrztem Janowym».   
Rzekł tedy Paweł: «Jan udzielał ludowi chrztu pokuty mówiąc, że Powinni wierzyć w Tego, który po nim przyjdzie, to jest w Jezusa». Usłyszawszy to, przyjęli Chrzest w imię Pana Jezusa. I gdy Paweł włożył na nich ręce, zstąpił na nich Duch Święty i mówili językami, i prorokowali. A było wszystkich mężów około dwunastu.   
A wszedłszy do synagogi, odważnie przemawiał przez trzy miesiące, przekonywając i rozprawiając o Królestwie Bożym.[^1235]   


### Graduał  
Alleluja   
*Ps 106:1*   
V. Sławcie Pana, bo dobry, bo na wieki miłosierdzie Jego.   
*Ps 116:1-2*   
Chwalcie Pana, wszystkie narody, wysławiajcie Go, wszystkie ludy.   
V. Bo Jego miłosierdzie nad nami utwierdzone, a wierność Pańska trwa na wieki.[^1236]   


### Ewangelia  
Ciąg dalszy ☩ Ewangelii świętej według Jana.   
*J 14:15-21*   
Onego czasu: Rzekł Jezus uczniom swoim: «Jeśli mnie miłujecie, zachowujcie przykazania moje. A ja prosić będę Ojca, i innego Pocieszyciela da wam, aby pozostał z wami na zawsze. Ducha prawdy, którego świat nie może przyjąć, bo Go nie widzi ani Go nie zna. Lecz wy Go poznacie, bo u was pozostanie i w was będzie przebywał. Nie pozostawię was sierotami, przyjdę do was. Jeszcze niedługo, a świat mnie już nie ujrzy. Ale wy mnie widzicie, bo ja żyję i wy żyć będziecie. W on dzień poznacie, że ja jestem w Ojcu moim, wy we mnie, a ja w was. Kto ma przykazania moje i zachowuje je, ten jest, który mnie miłuje. A kto mnie miłuje, umiłuje go Ojciec mój i ja go miłować będę, i siebie samego mu objawię».[^1237]   


### Antyfona na Ofiarowanie  
*Ps 103:30-31*   
Ześlij Ducha Twojego, a powstanie życie i odnowisz oblicze ziemi: niech chwała Pańska trwa na wieki, alleluja.[^1238]   


### Sekreta  
Prosimy Cię, Panie, uświęć złożone dary i oczyść nasze serca światłem Ducha Świętego.   
Przez Pana.[^1239]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1240]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1241]   


### Antyfona na Komunię  
*J 7:37-39*   
W ostatnim dniu święta mówił Jezus: Kto wierzy we mnie, rzeki wody żywej popłyną z jego wnętrza. A to mówił o Duchu, którego otrzymać mieli wierzący weń, alleluja.[^1242]   


### Pokomunia  
Panie, niech tchnienie Ducha Świętego oczyści nasze serca i użyźni je rosą Jego łaski.   
Przez Pana.[^1243]   
■


## Niedziela Zesłania Ducha Świętego   

<div style="text-align:center"><img src ="./data/divinum-officium-custom/web/www/missa/Polski/Tempora/Pasc7-0.png" /></div>

*Stacja u Św. Piotra*   
*1 klasy z oktawą 1 klasy*   
*Szaty czerwone*   
W dniu Pięćdziesiątnicy około godziny 9 przed południem Duch Święty zstąpił pod postacią wichru i ognia na uczniów zgromadzonych wieczerniku. Msza świąteczna odprawiana dziś jest uroczystym obchodem rocznicy tego wydarzenia (ant. na wejście, lekcja, ant. na komunię) i świadomi swojej słabości prosimy Ducha Świętego, aby umocnił to, czego dokonał w nas przez sakramenty Chrztu i bierzmowania i nieustannie obdarzał nas swoimi natchnieniami (ant. na ofiarowanie, kolekta, sekreta, pokomunia).   


### Introit  
*Mdr 1:7*   
Duch Pański napełnił okrąg ziemi, alleluja: A Ten, który wszystko obejmuje, zna każde słowo, alleluja, alleluja, alleluja.   
*Ps 67:2*   
Bóg wstaje, a rozpraszają się Jego wrogowie i pierzchają przed Jego obliczem ci, którzy Go nienawidzą.   
Chwała Ojcu.   
Duch Pański napełnił okrąg ziemi, alleluja: A Ten, który wszystko obejmuje, zna każde słowo, alleluja, alleluja, alleluja.[^1244]   


### Kolekta  
Boże, któryś w dniu dzisiejszym pouczył serca wiernych światłem Ducha Świętego, daj nam w tymże Duchu poznać co jest prawe i pociechą Jego zawsze się radować.   
Przez Pana.[^1245]   


### Lekcja  
Czytanie z Dziejów Apostolskich.   
*Dz 2:1-11*   
*Dar języków jest potwierdzeniem powszechnej misji Kościoła. Wszystkie narody są wezwane do słuchania Dobrej Nowiny.*   
Gdy nadeszły dni Zielonych Świąt, byli wszyscy razem na tym samym miejscu. I stał się z nagła z nieba szum jakby nadchodzącego wichru gwałtownego i napełnił cały dom, gdzie siedzieli. I ukazały się im rozdzielone języki na kształt ognia, który spoczął na każdym z nich z osobna. I wszyscy napełnieni byli Duchem Świętym, i poczęli mówić różnymi językami, jako im Duch Święty mówić dawał.   
A przebywali w Jerozolimie żydzi, ludzie nabożni ze wszystkich narodów, które są pod niebem. Gdy tedy rozległ się ten szum, zbiegło się mnóstwo ludzi i osłupieli, bo każdy posłyszał ich mówiących swoim językiem. Toteż zdumiewali się wszyscy i mówili zdziwieni: «Czyż ci wszyscy, którzy mówią, nie są Galilejczykami? Jakże więc słyszymy, i to każdy z nas swój własny język, w którym się urodziliśmy? Partowie i Medowie, Elamici i mieszkańcy Mezopotamii, Judei i Kapadocji, Pontu i Azji, Frygii i Pamfilii, Egiptu i ziem libijskich, leżących koło Cyreny, i przybysze z Rzymu, Żydzi też i prozelici, Kreteńczycy i Arabowie — słyszeliśmy ich mówiących w naszych językach o wielkich sprawach Bożych».[^1246]   


### Graduał  
Alleluja, alleluja   
*Ps 103:30*   
Ześlij Ducha Twojego, a powstanie życie i odnowisz oblicze ziemi, alleluja. (Tu się przyklęka.)   
V. Przyjdź, Duchu Święty, napełnij serca Twych wiernych i zapal w nich ogień Twojej miłości.[^1247]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1248]   


### Ewangelia  
Ciąg dalszy ☩ Ewangelii świętej według Jana.   
*J 14:23-31*   
Onego czasu rzekł Jezus uczniom swoim: «Jeśli mnie kto miłuje, będzie przestrzegał nauki mojej i Ojciec mój umiłuje go, i przyjdziemy do niego, i przebywać u niego będziemy. Kto mnie nie miłuje, nauki mojej nie przestrzega. A nauka, którą słyszeliście, nie jest moja, ale Tego, który mnie posłał, Ojca. To wam powiedziałem, wśród was przebywając. Lecz Pocieszyciel, Duch Święty, którego Ojciec pośle w imię moje, On was wszystkiego nauczy i przypomni wam wszystko, cokolwiek wam powiedziałem.   
Pokój zostawiam wam, pokój mój daję wam, nie jako daje świat, ja wam daję. Niech się nie trwoży serce wasze ani się nie lęka. Słyszeliście, żem ja wam powiedział: odchodzę i przychodzę do was. Gdybyście mnie miłowali, zaiste radowalibyście się, że idę do Ojca. Bo Ojciec większy jest niźli ja. I teraz powiedziałem wam, zanim się to stanie, abyście, gdy się stanie, uwierzyli. Już o wielu rzeczach wam mówić nie będę. Nadchodzi bowiem książę tego świata, lecz nie ma on nic we mnie. Ale, żeby świat poznał, że miłuję Ojca i jak Ojciec mi rozkazał, tak czynię».[^1249]   


### Antyfona na Ofiarowanie  
*Ps 67:29-30*   
Utwierdź to, Boże, czegoś w nas dokonał. Przez wzgląd na Twoją świątynię, która jest w Jeruzalem, niech królowie złożą Ci dary, alleluja.[^1250]   


### Sekreta  
Prosimy Cię, Panie, uświęć złożone dary i oczyść nasze serca światłem Ducha Świętego.   
Przez Pana.[^1251]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1252]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1253]   


### Antyfona na Komunię  
*Dz 2:2; 2:4*   
Nagle dał się słyszeć z nieba szum jakby nadchodzącego wichru gwałtownego tam gdzie przebywali, alleluja. I wszyscy zostali napełnieni Duchem Świętym i mówili o wielkich sprawach Bożych, alleluja, alleluja.[^1254]   


### Pokomunia  
Panie, niech tchnienie Ducha Świętego oczyści nasze serca, i użyźni je rosą Jego łaski.   
Przez Pana.[^1255]   


### Objaśnienia Ewangelii  

\(1\) Jak Syn Boży, druga Osoba Trójcy św. rzeczywiście zstąpił z nieba
na ziemię, tak samo rzeczywiście zstąpił i Duch Święty na Apostołów i na
cały Kościół św., z tą jednak różnicą, że Syn Boży przyjął prawdziwą
naturę ludzką, stał się człowiekiem, a Duch Św. przyjął tylko widzialną,
przemijającą postać ognistych języków. Duch Św. jest trzecią Osobą
Trójcy św., Bogiem prawdziwym. Jedynym z Bogiem Ojcem i z Bogiem Synem;
pochodzi od Ojca i Syna, równy we wszystkiem i Ojcu i Synowi. I zstąpił
w dniu dzisiejszym na Apostołów i uczniów, a tem samem na Kościół
św. i uczynił sobie w nim mieszkanie, według tej obietnicy P. Jezus:
«A ja prosić będę Ojca, a innego Pocieszyciela da wam, aby z wami
mieszkał na wieki ... u was mieszkać będzie i w was będzie.»

\(2\) Duch Św. jest przede wszystkiem Ożywicielem, dającym życie naprzód
całemu Kościołowi Bożemu, a następnie w tymże Kościele Bożym
poszczególnym wiernym Chrystusowym. Co do Kościoła Bożego, to w podobny
sposób jak na początku «utworzył Pan Bóg człowieka z mułu ziemi
i natchnął w oblicze jego dech żywota, i stał się człowiek w duszę
żyjącą,» tak Chrystus Panu tworzył ciało Kościoła z Apostołów, uczniów
i wiernych i tchnął w nie życie nadprzyrodzone, dając mu Ducha Św. I jak
Chrystus Pan, raz przybrawszy na się naturę ludzką, już na wieki jej nie
porzuci, tak i Duch Św. raz zstąpiwszy na Kościół św., już go na wieki
nie porzuci. Stąd to pochodzi ta niespożyta siła i żywotność Kościoła
św., że choćby świat cały przeciw niemu się zmówił, a nawet «bramy
piekielne – nie zwyciężą go.» Oto przepowiedział przez proroka
o mieście Bożem, którem jest Kościół św.: «Bóg pośrodku niego, nie
będzie poruszone: ratuje go Bóg.» Dusza ożywiając ciało rządzi niem, tak
samo też i Duch Św., będąc życiem Kościoła, rządzi nim. Stąd dzieje się,
że wszystko, czego potrzebujemy do zbawienia, znajdujemy niechybnie
w Kościele Bożym. Potrzebujemy zaś a) prawdy Bożej, bo «prawda was
wyswobodzi;» tę prawdę zaś głosi w Kościele Bożym nieomylnie za sprawą
Ducha Św. Ojciec św., a zanim Biskupi i kapłani wiernie przy nim
stojący. Potrzebujemy do zbawienia b) znać wolę Boża i pełnić ją; tę zaś
wolę Bożą niewątpliwie poznajemy i spełniamy przez posłuszeństwo
względem tych, których «Duch Św. postanowił Biskupami, aby rządzili
Kościołem;» a głową wszystkich Biskupów jest znów Ojciec
św. Potrzebujemy wreszcie do zbawienia c) łaski Bożej, a tę znów
za sprawą Ducha Św. w Kościele św. otrzymujemy niechybnie przez
Sakramenta św., które sprawują kapłani w powinnej zależności od Ojca
św. i od Biskupów. Pełnienie zaś woli Bożej wymaga koniecznie
współdziałania naszej dobrej woli z łaską Ducha Św. Współdziałanie zaś
to w Kościele Bożym tak jest nam ułatwione, że sprawdza się na nas ono
słowo Zbawiciela: «jarzmo moje wdzięczne jest, a brzemię moje lekkie.»
Chciejże zrozumieć człowiecze, jak wielki to zaszczyt być członkiem
Kościoła św., w którym jest, mieszka, wszystko ożywia i rządy sprawuje
sam Bóg – Duch Św., którego założycielem i głową jest Bóg Syn, w którym
Ojcem i Panem a zarazem «nagrodą naszą wielką bardzo» jest Bóg Ojciec
niebieski! Zrozumiej też, jak wielka to jest łaska być katolikiem, czyli
członkiem Kościoła Bożego, i jeżeli miła ci jest prawda, jeżeli dbasz
o najświętszą i najsłodszą wolę Boża, jeżeli wreszcie wiesz, że łaska
Boża jest do zbawienia potrzebna, to dla zbawienia duszy twojej, więcej
niż o chleb powszedni, więcej niż o zdrowie i życie ciała, staraj się
o to, żebyś zawsze i wszędzie aż do końca był we wszystkiem wierny
i dobry synem tego św. Kościoła katolickiego.

\(3\) Duch Św. jest Ożywicielem dusz naszych, bo mieszkając w duszach
naszych daje nam łaskę poświęcającą, która jest dla duszy tem, czem jest
dusza dla ciała, tj. życiem. Kto ma łaskę poświęcającą, ten żyje, – kto
jej nie ma, jest umarłym. Dlatego to mówimy, że są Sakramenta żywych, bo
są przeznaczone dla będących w stanie łaski poświęcającej. Ktoby zaś bez
stanu łaski przyjął który z tych Sakramentów, np. Bierzmowanie albo
Sakrament ołtarza, popełniłby świętokradztwo. Mówimy też o Sakramentach
umarłych, któremi są Chrzest św. i Pokuta, bo one umarłym na duszy dają
albo przywracają życie nadprzyrodzone, czyli łaskę poświęcającą.
Podobnież grzech śmiertelny nazywa się śmiertelnym, bo duszy odbiera
życie, jak to czyni trucizna śmiertelna ciału. Wyznawszy też w «Wierzę
w Boga», że P. Jezus przyjdzie sądzić żywych i umarłych, to znaczy
żyjących przez łaskę poświęcającą i umarłych przez grzech śmiertelny ,
Sakramentem Pokuty nie zgładzony, bo co do ciała wiemy, że jak wszyscy
raz umrzeć muszą, tak wszyscy też powstaną z martwych, by stanąć na sąd.
Kto umiera w stanie łaski poświęcającej, ten otrzyma też żywot wieczny;
kto umiera w stanie grzechu śmiertelnego, tego czeka śmierć wieczna
w piekle. Daje nam zaś Duch Św. łaskę poświęcającą przez Chrzest Św.,
który jest z wody i z Ducha Św.; jeżeli ją kto stracił przez grzech
śmiertelny, przywraca ją Duch Św. przez Sakrament Pokuty. Dalej
utwierdza ją przez Sakrament Bierzmowania, w którym Duch Św.
w szczególniejszy sposób nam się oddaje, prawie tak, jak P. Jezus daje
się nam w Przen. Sakramencie. Pomnaża wreszcie i rozwija Duch Św. w nas
łaskę poświęcającą przez inne św. Sakramenta, tudzież przez dobre
uczynki, które za sprawą Jego pełnimy.

\(4\) Duch Św. Kościoła Bożego nigdy nie opuści, ale zawsze w nim będzie
mieszkał, tak samo jak i P. Jezus, który obiecał: «Oto ja jestem z wami
aż do skończenia świata.» Inaczej jest z duszą, która mając daną sobie
wolną wolę, może i powinna współdziałać z Duchem Św., aby zachować
w sobie i pomnożyć łaskę poświęcającą, ale może ją też utracić przez
grzech śmiertelny, albo przynajmniej osłabić ją przez grzech powszedni
i wszelkie lenistwo w służbie Bożej.

\(5\) Trzy główne rzeczy wymienia dzisiejsza Ewangelja św. z tych które
Duch Św. w duszach sprawuje. 1) Miłość Boga, która objawia się przede
wszystkiem w wiernem zachowywaniu przykazań Bożych, bo «jeśli mię kto
miłuje, będzie chował mowę moję.» 2) Pokój Boży, polegający na zgodzie
z Bogiem, na zgodzie z ludźmi i na pokoju sumienia i serca; pokój ten
daje w tem już życiu szczęście takie, jakiego świat z wszystkiemi
bogactwami, rozkoszami i zaszczytami nigdy dać nie potrafi. 3) Znajomość
i zamiłowanie prawdy: «On was wszystkiego nauczy, i przypomni wam
wszystko, cokolwiekbym wam powiedział.» Obszerniej wylicz Pismo
św. gdzie indziej dary Ducha Świętego: «ducha mądrości i rozumu, ducha
rady i mocy, ducha umiejętności i bogobojności i ducha bojaźni
Pańskiej;» tudzież owoce Ducha Św.: «miłość, wesele, pokój, cierpliwość,
dobrotliwość, dobroć i nieskwapliwość, cichość, wiarę, skromność,
wstrzemięźliwość i czystość.»

«Źródło: ks. H. Jackowski SI, Ewangelje niedzielne i świąteczne z objaśnieniami»

■


## Poniedziałek w Oktawie Zesłania Ducha Świętego   
*Stacja u Św. Piotra w Okowach*   
*1 klasy*   
*Szaty czerwone*   
Duch Święty udziela się duszom w sakramentach. Przez Chrzest zapoczątkowuje w nas życie Boże, przez Bierzmowanie umacnia je, a przez Eucharystię rozwija i doskonali.   
W dniu dzisiejszym Kościół przypomina ochrzczonym wielkość życia nadprzyrodzonego, które rozpoczęli przyjmując Chrzest.   


### Introit  
*Ps 80:17*   
Nakarmił ich wyborną pszenicą, alleluja, alleluja, i nasycił miodem z opoki, alleluja, alleluja.   
*Ps 80:2*   
Radośnie śpiewajcie Bogu, obrońcy naszemu, wykrzykujcie Boga Jakuba.   
Chwała Ojcu.   
Nakarmił ich wyborną pszenicą, alleluja, alleluja, i nasycił miodem z opoki, alleluja, alleluja.[^1256]   


### Kolekta  
Boże, Tyś zesłał Ducha Świętego na Swoich Apostołów; spełnij pobożne prośby Swego ludu i racz obdarzyć pokojem tych, którym dałeś łaskę wiary.   
Przez Pana.[^1257]   


### Lekcja  
Czytanie z Dziejów Apostolskich.   
*Dz 10:34; 10:42-48*   
*Św. Piotr pouczony widzeniem udał się do domu oficera rzymskiego, aby przyjąć go do Kościoła. Duch Święty zstępując na tę rodzinę okazał, że Kościół winien być otwarty dla wszystkich narodów.*   
W one dni: Otworzywszy usta swoje Piotr rzekł: «Mężowie bracia, Pan rozkazał nam, abyśmy głosili ludowi i świadczyli, że On jest ustanowionym przez Boga sędzią żywych i umarłych. O Nim świadczą wszyscy Prorocy, że ci wszyscy, którzy weń wierzą, dostępują odpuszczenia grzechów przez imię Jego». A gdy Piotr jeszcze mówił te słowa, zstąpił Duch Święty na wszystkich słuchających mowy. I zdumieli się nawróceni Żydzi, którzy przybyli z Piotrem, że i na pogan łaska Ducha Świętego się wylała. Słyszeli ich bowiem mówiących językami i wielbiących Boga. Wtedy odpowiedział Piotr «Czyż może kto wzbronić wody, żeby nie byli ochrzczeni ci, którzy otrzymali Ducha Świętego jako i my?» I rozkazał ich ochrzcić w imię Pana Jezusa Chrystusa.[^1258]   


### Graduał  
Alleluja, alleluja   
*Dz 2:4*   
Opowiadali Apostołowie rozmaitymi językami wielkie dzieła Boże. Alleluja. (Tu się przyklęka)   
V. Przyjdź, Duchu Święty, napełnij serca Twych wiernych i zapal w nich ogień Twojej miłości.[^1259]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1260]   


### Ewangelia  
Ciąg dalszy ☩ Ewangelii świętej według Jana.   
*J 3:16-21*   
*Wiara w Jezusa Zbawiciela świata jest koniecznym warunkiem zbawienia.*   
Onego czasu: Rzekł Jezus do Nikodema: «Tak Bóg umiłował świat, że Syna swego Jednorodzonego dał, by każdy, który wierzy weń, nie umarł, ale miał żywot wieczny. Bo nie posłał Bóg Syna swego na świat, aby świat sądził, ale aby świat był zbawiony przez Niego. Kto wierzy weń, nie jest sądzony, a kto nie wierzy, już jest osądzony, że nie uwierzył w imię Jednorodzonego Syna Bożego. A wyrok na tym polega, że światłość przyszła na świat, ale ludzie umiłowali bardziej ciemności niż światłość, bo były złe ich uczynki. Każdy bowiem, kto źle czyni, nienawidzi światłości i nie zbliża się do światła, aby nie zganiono uczynków jego, ale kto czyni prawdę, dąży do światła, aby wyszły na jaw uczynki jego, że w Bogu były dokonane».[^1261]   


### Antyfona na Ofiarowanie  
*Ps 17:14; 17:16*   
Zagrzmiał Pan na niebiosach, Najwyższy dał słyszeć swój głos; i otworzyły się źródła wody, alleluja.[^1262]   


### Sekreta  
Prosimy Cię, Panie, uświęć miłościwie te dary, a przyjmując złożoną Ci ofiarę duchową spraw, byśmy sami stali się wieczystym darem dla Ciebie.   
Przez Pana.[^1263]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1264]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1265]   


### Antyfona na Komunię  
*J 14:26*   
Duch Święty nauczy was, alleluja, wszystkiego, cokolwiek wam powiedziałem, alleluja, alleluja.[^1266]   


### Pokomunia  
Panie, przyjdź z pomocą ludowi Twojemu, który pouczyłeś niebieskimi tajemnicami, i broń go przed zaciekłością wrogów.   
Przez Pana.[^1267]   


### Objaśnienia Ewangelii  

\(1\) Nikodem był jednym z przedniejszych
faryzeuszów, którego inni dla jego powagi
szanowali. Będąc człowiekiem prawym, nie miał
zazdrości i nienawiści, jaką większa część
faryzeuszów pałała ku Panu Jezusowi, i dlatego
poczynały mu cuda i nauka P. Jezusa trafiać
do przekonania. Jednakowoż jawnie, przyznać się
do P. Jezusa nie śmiał. Nie pozwalał mu na to
wzgląd ludzki. Z jednej strony głos sumienia
i łaska Boża ciągnęły go do Pana Jezusa,
z drugiej przeszkadzały mu natrętne myśli: co
ludzie, co znajomi powiedzą, jakie względem
niego zajmą stanowisko, na jakie prawdopodobnie
narazi się trudności? Długo pasował się
sam ze sobą, a w końcu tak, jak to często czynią ludzie w podobnem położeniu, chwycił się
półśrodków: poszedł do P. Jezusa, ale poszedł
w nocy; boi się Boga i dlatego czyni, co
powinien — ale boi się też ludzi i dlatego kryje się
z tem dobrem, które spełnia, tak jakby robił
co złego, byle tylko nie narazić się ludziom.
Czy nie jesteś podobny do Nikodema? Źle bardzoby
było, gdyby kto Wiarą św. i sumiennością
chciał się popisywać i pragnął za nie pochwały
i uznania u ludzi; naraziłby się tem na
ono słowo: «wzięli zaplatę swoję;» ale równie złem
jest, dla względów ludzkich kryć się z wiara
i sumiennością i narażać się na inne groźniejsze
jeszcze słowo: «ktoby się wstydził Mnie i słów
moich między narodem tym cudzołożnym i
grzesznym, zawstydzi się go i Syn człowieczy,
gdy przyjdzie w chwale Ojca swego z Aniołami świętymi.»

\(2\) Gorszem jeszcze, niż ukrywanie się z swojem
przywiązaniem do Wiary św., jest czynienie
dla względu ludzkiego czegoś, co zasadom
Wiary wręcz się sprzeciwia. A jednak dzieje się
to niestety często. Tak n. p. niejeden w domu
między swoimi pości jak powinien, ale dostawszy
się między ludzi, wstydzi się swego katolickiego
postu i byle nie wyróżniać się od innych,
zajada mięso w piątek, jak protestant. Inny doskonale
zna i zwyczajnie też zachowuje przestrogę
Pisma św.: «Porubstwo i wszelka nieczystość...
niechaj ani będzie pomieniona między wami, jako świętym przystoi,» ale w kompanji
wesołej, żeby nie narazić się, jak tó mówią, na
śmieszność, będzie bluzgał najbezwstydniej,
pójdzie na miejsce więcej niż podejrzane, aż
narazi się na niewiedzieć jakie ostateczności. Inny
znów święcie przyrzekł na spowiedzi, a może
nawet ślubował, wstrzemięźliwość od trunków,
ale w kompanji ulega namowom ludzkim Boga
obraża obrzydłem pijaństwem. Wiele jeszcze
innych grzechów pochodzących ze względów
ludzkich możnaby wyliczyć; wymienię jednak
tylko jeden jeszcze, tak ciężki, że ktokolwiek
się go dopuszcza, albó tylko do niego dopomaga,
popada tem samem w klątwę. Tym grzechem
jest pojedynek. Pospolicie odważają się
na ten grzech ci, którzy boją się, żeby nie
stracili na wziętości i znaczeniu u ludzi, gdyby
pojedynku nie wydali, albo nie przyjęli.
Przypuściwszy jednak, że odsądzonoby kogo za to
od honoru, albo obwołanoby za tchórza, to cóż
więcej znaczy: sumienie, czy sądy ludzkie, co
większem jest tchórzostwem: bać się gadania
ludzkiego, czy bać się grzechu i kary Bożej?

\(3\) «Nie posłał Bóg Syna swego na świat, aby
sądził świat, ale iżby świat był zbawion przezeń.»
Wielkie i pełne pociechy to słowo. Jak
P. Bóg nas stworzył, tak też odkupił nas nie
na to, abyśmy byli potępieni, ale abyśmy
osiągnęli wieczne zbawienie. Z woli Bożej więc
nie mam być potępiony, ale zbawiony, bo Bóg
chce, «aby wszyscy ludzie byli zbawieni, i przyszli
ku uznaniu prawdy.» Na to P. Bóg nas stworzył,
to znaczy, że na to dał życie i rozum i wolną
wolę i pamięć, na to dał ciało i zmysły jego,
na to dał to wszystko, co nas tu w tem życiu
na ziemi otacza, abyśmy mogli zbawić duszę
swoją. Dla tego samego też, tj. dla nas i dla
naszego zbawienia odkupił nas Syn Boży, to
znaczy: dla nas i dla naszego zbawienia Słowo
stało się ciałem. Dlatego P. Jezus narodził się,
nauczał i czynił cuda, dla nas i dla naszego
zbawienia poniósł mękę, umarł na krzyżu,
zmartwychwstał i wstąpił na niebiosa, a zarazem
z nami zostaje w Przen. Sakramencie. Dla
nas i dla naszego zbawienia zstąpił i Duch Św.
i działa wciąż w Kościele Bożym i w duszach
wiernych. Mimo to chociaż stworzył nas P. Bóg
bez nas, nie zbawi nas bez nas. Pierwszym
warunkiem naszego zbawienia, zależącym od
nas, jest to, o czem mówi P. Jezus w dzisiejszej
Ewwangelji, «aby wierzyć w Syna Bożego.»
Koniecznie więc potrzeba w i e r z y ć w Pana i
Boga naszego i we wszystko, co On objawił i przez
Kościół swój święty do wierzenia podaje, jeżeli
nie chcemy zginąć na wieki mimo to wszystko,
co On uczynił i wciąż czyni dla naszego zbawienia
Wierzyć zaś potrzeba szczerze, tj. w całem
życiu i postępowaniu naszem powodować się
prawdami Wiary świętej, które przecież są
pewne i niewątpliwe, kiedy sam Bóg je objawił
i poręcza. Jakaż więc twoja wiara, kiedy
tak mało i niedbale się modlisz, a ona ci mówi:
«proście a otrzymacie,» więc kto nie prosi, ten też
nie otrzyma; wiara ci mówi, że spowiedź nie
tylko gładzi dawne grzechy, ale strzeże i od
nowych, dlaczegóż ci tak nie pilno do spowiedzi?

\(4\) «Kto nie wierzy, już osądzony jest.» Dlaczego
tak surowo? Odpowiem przykładem: Dajmy
na to, że ktoś obcy pyta ciebie o drogę i ty go
objaśniasz, a nawet ofiarujesz mu się za przewodnika,
bez żadnej za to zapłaty. Obcy zaś poczyna
ni stąd ni zowąd podejrzywać ciebie, że
go okłamujesz, lub sam nie znasz tej drogi. Cobyś
ty na to powiedział? Prawdopodobnie rzekłbyś:
»Ha! nie chce, to cóż ja mu poradzę; pożałuje
on po czasie, że nie usłuchał poczciwej
rady«. Uczujesz się przytem obrażonym, że cię
posądzono o kłamstwo. Cóż innego ma uczynić
P. Bóg z takimi, którzy nie chcą Mu uwierzyć,
uwierzyć Prawdzie wiecznej, która omylić się
nie może i nie byłaby Bogiem, gdyby omylić nas
mogła albo chciała. Ostrzega takich P. Bóg
wielokrotnie i wielorakiemi sposobami, a jeżeli
wszystko daremne, to i niepodobna, żeby P. Bóg
odmienił swoje słowo: «jeżeli chcesz wnijść do
żywota, chowaj przykazania,» z których pierwsze:
»wierz w Boga i Bogu«. Nie może P. Bóg
gwałtem kogoś nie chcącego, zmusić do nieba.
Sam dał człowiekowi wolną wolę, — nie może
mu jej odbierać.

\(5\) «Ludzie raczej miłowali ciemności, niż
światłość.» Choć smutna, ale przeto niemniej
święta i rzeczywista to prawda. Niejeden z nas
woli zmrok albo i ciemności zupełne niż jasne
światło, zwłaszcza gdzie chodzi o prawdy Boże
i obowiązki nasze. Tak było z Piłatem, który
wprawdzie zapytał P. Jezusa: «Co jest prawda?»
ale nie czekał odpowiedzi i wyszedł. Tak też
starosta rzymski Feliks, «gdy Paweł św. rzecz
czynił o sprawiedliwości i czystości i o sądzie
przyszłym, uląkłszy się, odpowiedział: Teraz
odejdź.» Tak też nieraz i my wolimy nic nie
wiedzieć lub poprzestawać na niejasnych tylko
i bardzo niedostatecznych pojęciach o prawdach
i przepisach Wiary i o obowiązkach stanu
naszego, niż żebyśmy wywiadywać się o nich
mieli, a dowiedziawszy być zmuszonymi w sumieniu
do odmiany życia i postępowania. Jeżeli
kiedy, to w tym świętym czasie taką przewrotnością
«nie zasmucajmyż Ducha Św. Bożego,»
ale przeciwnie zapragnijmy i prośmy, żeby
oświecił nas światłością swoją i dał nam zrozumieć,
że przedewszystkiem mamy obowiązek
Boga naszego wychwalać, czcić, Jemu służyć
i przez to zbawić duszę swoją.


«Źródło: ks. H. Jackowski SI, Ewangelje niedzielne i świąteczne z objaśnieniami»

■


## Wtorek w Oktawie Zesłania Ducha Świętego   
*Stacja u Św. Anastazji*   
*1 klasy*   
*Szaty czerwone*   
Pełni radości dziękujemy Bogu za powołanie do Kościoła katolickiego, prawdziwiej owczarni Chrystusowej, oraz za uświęcające działanie Ducha Świętego w naszych duszach.   


### Introit  
*Ezd 2:36 2:37*   
Wielce się radujcie z chwały waszej, alleluja, i dzięki czyńcie Bogu, alleluja, że was powołał do Królestwa niebios, alleluja, alleluja, alleluja.   
*Ps 77:1*   
Słuchaj, mój ludu, nauki mojej; uszy swoje nakłońcie na słowa ust moich.   
Chwała Ojcu.   
Wielce się radujcie z chwały waszej, alleluja, i dzięki czyńcie Bogu, alleluja, że was powołał do Królestwa niebios, alleluja, alleluja, alleluja.[^1268]   


### Kolekta  
Prosimy Cię, Panie, niechaj zstąpi na nas moc Ducha Świętego, aby oczyścić miłościwie nasze serca i strzec nas od wszelkich przeciwności.   
Przez Pana.[^1269]   


### Lekcja  
Czytanie z Dziejów Apostolskich.   
*Dz 8:14-17*   
*Apostołowie udzielają sakramentu Bierzmowania Samarytanom ochrzczonym przez diakona Filipa.*   
W one dni: Apostołowie, którzy byli w Jeruzalem, usłyszawszy, że Samaria przyjęła słowo Boże, wysłali do nich Piotra i Jana. Ci po swym przybyciu modlili się za nimi, aby przyjęli Ducha Świętego. Na nikogo z nich bowiem jeszcze nie zstąpił, ale ochrzczeni byli tylko w imię Pana Jezusa. Wtedy wkładali na nich ręce i otrzymywali Ducha Świętego.[^1270]   


### Graduał  
Alleluja, alleluja   
*Ps 14:26*   
Duch Święty nauczy was wszystkiego, cokolwiek wam powiedziałem. Alleluja. (Tu się przyklęka)   
V. Przyjdź, Duchu Święty, napełnij serca Twych wiernych i zapal w nich ogień Twojej miłości.[^1271]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1272]   


### Ewangelia  
Ciąg dalszy ☩ Ewangelii świętej według Jana.   
*J 10:1-10*   
Onego czasu: Rzekł Jezus do faryzeuszów: «Zaprawdę, zaprawdę powiadam wam: kto nie wchodzi do owczarni przez bramę, ale wdziera się inną drogą, ten jest złodziejem i zbójem. Lecz kto wchodzi przez bramę, jest pasterzem owiec. Temu odźwierny otwiera, a owce słuchają głosu jego, własne swe owce woła po imieniu i wyprowadza je. A gdy wypuści swe owce, idzie przed nimi, owce zaś podążają za nim, bo znają głos jego. Ale za obcym nie idą, lecz uciekają przed nim, bo głosu obcych nie znają».   
Taką przypowieść powiedział im Jezus, ale oni nie zrozumieli tego, co im mówił. Rzekł im tedy Jezus Ponownie: «Zaprawdę, zaprawdę powiadam wam, że ja jestem bramą dla owiec. Wszyscy, ilu ich tylko przyszło, złodzieje są i zbóje i nie usłuchały ich owce. Jam jest bramą. Jeśli kto przeze mnie wejdzie, będzie zbawiony: i wejdzie, i wyjdzie, i pastwiska znajdzie. Złodziej nie przychodzi, jeno żeby kraść, zabijać i tracić. Ja przyszedłem, żeby miały życie i obficiej miały».[^1273]   


### Antyfona na Ofiarowanie  
*Ps 77:23-25*   
Bramy nieba Pan otworzył; jak deszcz im spuścił mannę na pokarm; obdarzył ich chlebem niebieskim; chleb Aniołów pożywał człowiek, alleluja.[^1274]   


### Sekreta  
Prosimy Cię, Panie, niechaj nas oczyści złożona dzisiaj ofiara i czyni godnymi uczestnictwa w świętych tajemnicach.   
Przez Pana.[^1275]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1276]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1277]   


### Antyfona na Komunię  
*J 15:26; 16:14*   
Duch, który od Ojca pochodzi, alleluja, On mnie uwielbi, alleluja, alleluja.[^1278]   


### Pokomunia  
Prosimy Cię, Panie, niech Duch Święty odnowi nasze dusze przez ten Boski Sakrament, gdyż On sam jest odpuszczeniem wszystkich grzechów.   
Przez Pana.[^1279]   
■


## Środa Suchych Dni po Zesłaniu Ducha Świętego   
*Stacja u Najświętszej Maryi Panny Większej*   
*1 klasy*   
*Szaty czerwone*   
Duch Święty prowadzi Kościół ku wieczności (antyfona na wejście) dając mu zrozumienie prawd Bożych (kolekta), obdarzając charyzmatami (lekcja) i pokojem (antyfona na komunię).   


### Introit  
*Ps 67:8 67:9*   
O Boże, gdyś wyruszał wobec ludu swego, wskazując im drogę i wśród nich mieszkając, alleluja, ziemia zadrżała, niebo deszcz zesłało, alleluja, alleluja.   
*Ps 67:2*   
Bóg wstaje, a rozpraszają się Jego wrogowie i pierzchają przed Jego obliczem ci, którzy Go nienawidzą.   
Chwała Ojcu.   
O Boże, gdyś wyruszał wobec ludu swego, wskazując im drogę i wśród nich mieszkając, alleluja, ziemia zadrżała, niebo deszcz zesłało, alleluja, alleluja.[^1280]   


### 1 Kolekta  
Panie, niech Pocieszyciel, który od Ciebie pochodzi, oświeci nasze umysły i doprowadzi je do wszelkiej prawdy, jak to obiecał Twój Syn:   
Który z Tobą.[^1281]   


### 1 Lekcja  
Czytanie z Dziejów Apostolskich.   
*Dz 2:14-21*   
W one dni: Powstawszy Piotr Wraz z jedenastoma podniósł głos swój i przemówił do nich: «Mężowie z Judei i wszyscy mieszkańcy Jerozolimy. Niechże wam będzie to wiadome i niech słowa moje dotrą do uszu waszych. Albowiem nie są oni, jak mniemacie, pijani, bo jest trzecia godzina dnia, ale tu się spełniło, co było zapowiedziane przez proroka Joela: I stanie się w ostateczne dni (mówi Pan). Ześlę Ducha mojego na każdego człowieka, a synowie wasi, jak i córki wasze będą prorokować, młodzieńcy wasi widzenia mieć będą, a starcy wasi będą śnili we śnie. A także na sługi swoje i na służebnice swoje ześlę Ducha mojego w one dni i będą prorokowali. I uczynię cuda na niebie w górze i dziwy w dole, na ziemi krew i ogień, i kłęby dymu. Słońce zamieni się w ciemności, a księżyc – w krew, zanim nadejdzie dzień Pański wielki i jawny. I stanie się, że każdy zbawienia dostąpi, ktokolwiek imienia Pańskiego wzywać będzie».   
Bogu dzięki.[^1282]   


### 1 Graduał  
Alleluja.   
*Ps 32:6*   
Przez słowo Pana powstały niebiosa i wszystkie ich zastępy przez tchnienie ust Jego.[^1283]   


### 2 Kolekta  
Wszechmogący i miłosierny Boże, spraw, prosimy, aby Duch Święty przez swe zamieszkanie raczył uczynić z nas świątynię swojej chwały.   
Przez Pana.[^1284]   


### 6 Lekcja  
Czytanie z Dziejów Apostolskich.   
*Dz 5:12-16*   
W one dni: Przez ręce Apostołów działy się wśród ludu liczne znaki i cuda. I byli wszyscy razem w krużganku Salomonowym. Z innych zaś nikt nie śmiał do nich się przyłączyć, ale lud ich uwielbiał.   
Coraz bardziej wzrastała liczba wierzących w Pana mężów i niewiast, tak że na ulice wynoszono chorych i kładziono na łożach i noszach, aby za nadejściem Piotra przynajmniej cień jego padł na którego z nich, aby zostali uwolnieni od niemocy swoich. A zbiegało się do Jeruzalem wielu z sąsiednich miast, przynosząc chorych i dręczonych przez duchy nieczyste, i wszyscy byli uzdrowieni.[^1285]   


### 6 Graduał  
Alleluja, alleluja.   
V. (Tu się przyklęka) Przyjdź, Duchu Święty, napełnij serca Twych wiernych i zapal w nich ogień Twojej miłości.[^1286]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1287]   


### Ewangelia  
Ciąg dalszy ☩ Ewangelii świętej według Jana.   
*J 6:44-52*   
Onego czasu: Mówił Jezus rzeszom żydowskim: «Nikt nie może przyjść do mnie, jeśli go nie pociągnie Ojciec, który mię posłał; a ja go wskrzeszę w dzień ostateczny. Jest napisane u Proroków: I będą wszyscy uczniami Bożymi. Każdy, kto usłyszał od Ojca i nauczył się, przychodzi do mnie. Nie jakoby Ojca kto widział, bo tylko ten, który jest od Boga, ten widział Ojca. Zaprawdę, zaprawdę powiadam wam: Kto wierzy we mnie, ma żywot wieczny.   
Jam jest chleb żywota. Ojcowie wasi pożywali mannę na pustyni i pomarli. A ten jest chleb, który z nieba zstępuje, aby każdy, który go spożywać będzie, nie umarł. Jam jest chleb żywy, który z nieba zstąpił; jeśliby kto pożywał tego chleba, żyć będzie na wieki, a chlebem, który ja mu dam, jest ciało moje za życie świata».[^1288]   


### Antyfona na Ofiarowanie  
*Ps 118:47-48*   
Będę rozważał naukę Twoją, bo bardzo ją pokochałem. Ręce me wyciągnę do przykazań Twoich, które umiłowałem, alleluja.[^1289]   


### Sekreta  
Prosimy Cię, Panie, przyjmij złożony dar ofiarny i spraw łaskawie, abyśmy zbożnymi czynami uczcili to, co sprawujemy w tych misteriach.   
Przez Pana.[^1290]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1291]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1292]   


### Antyfona na Komunię  
*J 14:27*   
Pokój zostawiam wam, alleluja: pokój mój daję wam, alleluja, alleluja.[^1293]   


### Pokomunia  
Przyjmując niebieski Sakrament, błagamy łaskawość Twoją, Panie, abyśmy w wieczności cieszyli się tym, co sprawujemy w doczesności.   
Przez Pana.[^1294]   
■


## Czwartek w Oktawie Zesłania Ducha Świętego   
*Stacja u Św. Wawrzyńca za Murami*   
*1 klasy*   
*Szaty czerwone*   
Chrystus Pan obdarzył Kościół władzą nad szatanem i nad chorobami (ewangelia). Apostołowie oraz ich uczniowie często korzystali z tej władzy (lekcja). Przede wszystkim uwalnianie opętanych jest znakiem, że nadeszło Królestwo Boże.   


### Introit  
*Mdr 1:7*   
Duch Pański napełnił okrąg ziemi, alleluja: A Ten, który wszystko obejmuje, zna każde słowo, alleluja, alleluja, alleluja.   
*Ps 67:2*   
Bóg wstaje, a rozpraszają się Jego wrogowie i pierzchają przed Jego obliczem ci, którzy Go nienawidzą.   
Chwała Ojcu.   
Duch Pański napełnił okrąg ziemi, alleluja: A Ten, który wszystko obejmuje, zna każde słowo, alleluja, alleluja, alleluja.[^1295]   


### Kolekta  
Boże, któryś w dniu dzisiejszym pouczył serca wiernych światłem Ducha Świętego, daj nam w tymże Duchu poznać co jest prawe i pociechą Jego zawsze się radować.   
Przez Pana.[^1296]   


### Lekcja  
Czytanie z Dziejów Apostolskich.   
*Dz 8:5-8*   
W one dni: Filip zaszedłszy do miasta Samarii głosił im Chrystusa. I rzesze słuchały zgodnie tego, co im powiadał Filip, widząc cuda, które czynił. Duchy nieczyste bowiem z wielu tych, którzy je mieli, wychodziły wołając głosem wielkim; wielu też sparaliżowanych i chromych uzdrowionych zostało. Toteż wielka radość zapanowała w tym mieście.[^1297]   


### Graduał  
Alleluja, alleluja   
*Ps 103:30*   
Ześlij Ducha Twojego, a powstanie życie i odnowisz oblicze ziemi, alleluja. (Tu się przyklęka.)   
V. Przyjdź, Duchu Święty, napełnij serca Twych wiernych i zapal w nich ogień Twojej miłości.[^1298]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1299]   


### Ewangelia  
Ciąg dalszy ☩ Ewangelii świętej według Łukasza.   
*Łk 9:1-6*   
Onego czasu: Jezus wezwawszy dwunastu Apostołów dał im władzę nad wszystkimi szatanami i moc uzdrawiania chorób. I wysłał ich, aby głosili Królestwo Boże i uzdrawiali chorych. I rzekł do nich: «Nie bierzcie nic na drogę, ani laski, ani torby podróżnej, ani chleba, ani pieniędzy, ani nie miejcie dwóch tunik. I do któregokolwiek domu wnijdziecie, tam pozostańcie i nie wychodźcie stamtąd. A jeśliby was którzy nie przyjęli, wychodząc z miasta onego nawet proch z nóg waszych otrząśnijcie na świadectwo przeciwko nim». Wyszedłszy tedy obchodzili osady, wszędzie głosząc Ewangelię i uzdrawiając.[^1300]   


### Antyfona na Ofiarowanie  
*Ps 67:29-30*   
Utwierdź to, Boże, czegoś w nas dokonał. Przez wzgląd na Twoją świątynię, która jest w Jeruzalem, niech królowie złożą Ci dary, alleluja.[^1301]   


### Sekreta  
Prosimy Cię, Panie, uświęć złożone dary i oczyść nasze serca światłem Ducha Świętego.   
Przez Pana.[^1302]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1303]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1304]   


### Antyfona na Komunię  
*Dz 2:2; 2:4*   
Nagle dał się słyszeć z nieba szum jakby nadchodzącego wichru gwałtownego tam gdzie przebywali, alleluja. I wszyscy zostali napełnieni Duchem Świętym i mówili o wielkich sprawach Bożych, alleluja, alleluja.[^1305]   


### Pokomunia  
Panie, niech tchnienie Ducha Świętego oczyści nasze serca, i użyźni je rosą Jego łaski.   
Przez Pana.[^1306]   
■


## Piątek Suchych Dni po Zesłaniu Ducha Świętego   
*Stacja u Dwunastu Apostołów*   
*1 klasy*   
*Szaty czerwone*   
Prorok Joel opisuje czasy mesjańskie jako okres wyjątkowego dobrobytu. Obfitość płodów ziemi jest znakiem widzialnym obecności Boga wśród swojego ludu (lekcja). Kościół dziękuje Bogu za urodzaje, ale przede wszystkim za dary, którymi obdarza go Duch Św. W ewangelii czytamy opis uzdrowienia paralityka. Uzdrowienie ciała zostało poprzedzone uzdrowieniem duszy. Władza odpuszczenia grzechów jest znacznie dobitniejszym znakiem obecności Boga w Kościele niż doczesna pomyślność.   


### Introit  
*Ps 70:8 70:23*   
Pełne niech będą me usta chwały Twojej, alleluja, ażebym mógł śpiewać, alleluja; a gdy się rozśpiewam, radośnie będą drgać wargi moje, alleluja, alleluja.   
*Ps 70:1-2*   
Do Ciebie się, Panie, uciekam: niech się nie zawstydzę na wieki; w Twej sprawiedliwości wyrwij mnie i ocal.   
Chwała Ojcu.   
Pełne niech będą me usta chwały Twojej, alleluja, ażebym mógł śpiewać, alleluja; a gdy się rozśpiewam, radośnie będą drgać wargi moje, alleluja, alleluja.[^1307]   


### Kolekta  
Miłosierny Boże, prosimy Cię, spraw, aby Kościół Twój zjednoczony przez Ducha Świętego nigdy nie został zaniepokojony przez wrogie napaści.   
Przez Pana.[^1308]   


### Lekcja  
Czytanie z Księgi Proroka Joela.   
*Jl 2:23-24; 2:26-27*   
To mówi Pan Bóg: Synowie Syjonu weselcie się i radujcie się w Panu, Bogu waszym, bo wam dał nauczyciela sprawiedliwości i uczyni, że spadnie na was deszcz ranny i późny jak na początku. I napełnią się gumna wasze zbożem, a prasy opływać będą winem i oliwą. Będziecie jeść do syta i najecie się, i chwalić będziecie imię Pana, Boga waszego, który uczynił dziwy z wami, a nie zawstydzi się lud mój na wieki. Będziecie wiedzieć, że ja wpośród Izraela jestem, ja, Pan, Bóg wasz, i nie ma innego; i nie będzie zawstydzony lud mój na wieki. Mówi Pan wszechmogący.[^1309]   


### Graduał  
Alleluja, alleluja   
*Ps 12:1*   
O jak dobry i słodki jest dla nas Duch Twój, o Panie. Alleluja. (Tu się przyklęka)   
V. Przyjdź, Duchu Święty, napełnij serca Twych wiernych i zapal w nich ogień Twojej miłości.[^1310]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1311]   


### Ewangelia  
Ciąg dalszy ☩ Ewangelii świętej według Łukasza.   
*Łk 5:17-26*   
Onego czasu: Stało się dnia jednego, że Jezus siedział nauczając. A zasiedli i faryzeusze oraz uczeni w Prawie, którzy przybyli ze wszystkich osad Galilei i Judei, i z Jeruzalem, a była moc Pańska ku ich uzdrowieniu.   
I oto mężowie przynieśli na łożu człowieka tkniętego paraliżem. I usiłowali go wnieść, i złożyć przed Nim. A gdy nie znaleźli, którędy by go wnieśli z powodu tłumu, weszli na dach i przez powałę spuścili go na łożu do środka, tuż przed Jezusem. A On, widząc ich wiarę, rzekł: «Człowiecze, odpuszczają ci się grzechy twoje». I poczęli myśleć uczeni i faryzeusze, i mówić: «Kimże on jest, że bluźni? Któż może odpuszczać grzechy, jeśli nie sam Bóg?» Ale Jezus, poznawszy ich myśli, odpowiadając rzekł do nich: «Cóż to myślicie w sercach waszych? Cóż jest łatwiej rzec: Odpuszczają się tobie grzechy, czy też: wstań i chodź. Wszakże, abyście wiedzieli, że Syn Człowieczy ma moc na ziemi odpuszczania grzechów (rzekł do paralityka): Tobie mówię, wstań, weźmij łoże twe i idź do domu twego». A natychmiast powstawszy wobec nich, wziął łoże, na którym leżał, i odszedł do domu swego, wielbiąc Boga.   
I zdumienie ogarnęło wszystkich, i wielbili Boga. I napełnieni bojaźnią mówili: «Widzieliśmy dzisiaj rzeczy podziw budzące».[^1312]   


### Antyfona na Ofiarowanie  
*Mdr 145:2*   
Chwal, duszo moja, Pana! Boga wielbić pragnę przez całe me życie; śpiewać Mu będę, dopóki będę żył, alleluja.[^1313]   


### Sekreta  
Panie, niech ofiary złożone przed Twoim obliczem strawi ów Boski ogień, którym Duch Święty zapalił serca uczniów Chrystusa, Syna Twojego.   
Przez Pana.[^1314]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1315]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1316]   


### Antyfona na Komunię  
*J 14:18*   
Nie zostawię was sierotami; przyjdę do was, i radować się będzie serce wasze, alleluja.[^1317]   


### Pokomunia  
Przyjęliśmy, Panie, dary świętego misterium pokornie błagając, aby to, co kazałeś nam czynić na Twoją pamiątkę, przyniosło nam pomoc w naszych słabościach:   
Który żyjesz.[^1318]   
■


## Sobota Suchych Dni po Zesłaniu Ducha Świętego   
*Stacja u Św. Piotra*   
*1 klasy*   
*Szaty czerwone*   
Teksty dzisiejszej Mszy św. pozwalają nam ogarnąć znaczenie obchodu Pięćdziesiątnicy w Starym i Nowym Testamencie. W Starym Testamencie było to dziękczynienie za dary doczesne, w Nowym Testamencie dziękujemy za dar nie stworzony, którym jest Duch Święty. W szczególny sposób podkreśla dzisiejsza Msza św. zamieszkanie Ducha Świętego w naszych duszach (ant. na wejście, 1 kolekta, 1 i 6 lekcja). Jego obecność uśmierza płomień namiętności i rozpala ogień miłości Bożej.   
We Mszy konwentualnej oraz we Mszy ze święceniami odczytuje się wszystkie modlitwy i lekcje. Natomiast w innych Mszach po 1 Alleluja można odmówić Gloria, Dominus vobiscum i drugą modlitwę, po czym bezpośrednio czyta się 6 lekcję, a po niej 2 Alleluja ze Środy Suchych Dni po Zesłaniu Ducha Świętego i Sekwencję Veni, Sance Spiritus z Alleluja na końcu.   


### Introit  
*Rz 5:5*   
Miłość Boża rozlana jest w sercach naszych, alleluja, przez Ducha Świętego, mieszkającego w nas, alleluja, alleluja.   
*Ps 102:1*   
Błogosław, duszo moja, Pana, a wszystko, co jest we mnie, święte imię Jego.   
Chwała Ojcu.   
Miłość Boża rozlana jest w sercach naszych, alleluja, przez Ducha Świętego, mieszkającego w nas, alleluja, alleluja.[^1319]   


### 1 Kolekta  
Prosimy Cię, Panie, wlej łaskawie Ducha Świętego w dusze nasze; Jego bowiem mądrość nas stworzyła, a Opatrzność nami rządzi.   
Przez Pana.[^1320]   


### 1 Lekcja  
Czytanie z Księgi Proroka Joela.   
*Jl 2:28-32*   
*Na proroctwo Joela powołał się św. Piotr w dniu Zesłania Ducha Świętego.*   
To mówi Pan Bóg; Wyleję Ducha mego na wszelkie ciało i prorokować będą synowie wasi i córki wasze; starcom waszym sny się śnić będą, a młodzieńcy wasi widzenia oglądać będą. Lecz i na sługi moje, i na służebnice w owe dni wyleję Ducha mego. I dam cuda na niebie i na ziemi, krew i ogień, i kłęby dymu. Słońce obróci się w ciemność, a księżyc w krew, zanim przyjdzie dzień Pański wielki i straszny. I będzie: Każdy, kto będzie wzywał imienia Pańskiego, zbawiony będzie; bo na górze Syjon i w Jeruzalem będzie wybawienie, jak rzekł Pan, i w pozostałych, których Pan wezwie.   
Bogu dzięki.[^1321]   


### 1 Graduał  
Alleluja   
*J 6:64*   
Duch jest tym, który ożywia, ciało nic nie pomoże.[^1322]   


### 2 Kolekta  
Prosimy Cię, Panie, niech Duch Święty zapali nas tym ogniem, który Pan nasz Jezus Chrystus zesłał na ziemię, pragnąc, by mocno rozgorzał:   
Który z Tobą.[^1323]   


### 2 Lekcja  
Czytanie z Księgi Kapłańskiej.   
*Kpł 23:9-11; 23:15-17; 23:21*   
*W Starym Testamencie w Pięćdziesiątnicę składano na ofiarę pierwsze snopy i owoce. W Kościele wspominamy pierwsze nawrócenia w dzień Zesłania Ducha Świętego.*   
W one dni: Przemówił Pan do Mojżesza, głosząc: «Przemów do synów Izraelowych i powiedz im: Gdy wejdziecie do ziemi, którą ja daję wam, i będziecie odbywali żniwo wasze, przyniesiecie do kapłana snop – pierwociny żniwa waszego. On podniesie snop przed Panem dla waszej pomyślności, nazajutrz po szabacie, i poświęci go. Poczynając od dnia następnego po szabacie, którego przyniesiecie snop do podnoszenia, będziecie liczyć siedem pełnych tygodni. Będziecie liczyć pięćdziesiąt dni aż do następnego dnia po siódmym szabacie i złożycie nową ofiarę niekrwawą Panu. Przyniesiecie ze swoich mieszkań dwa chleby do podnoszenia z dwóch dziesiątych efy mąki wyborowej, wypieczone z kwasem: są to pierwociny dla Pana. Tego dnia ogłosicie święto, będzie to dla was zwołanie święte: nie będziecie wykonywali żadnej pracy służebnej. Jest to prawo wieczne dla potomnych waszych we wszystkich miejscach zamieszkania waszego, mówi Pan wszechmogący».   
Bogu dzięki.[^1324]   


### 2 Graduał  
Alleluja   
*Job 26:13*   
Duch Jego ozdobił niebiosa.[^1325]   


### 3 Kolekta  
Boże, który nakazałeś dla zdrowia dusz umartwiać ciało nasze postem, spraw łaskawie, abyśmy zawsze duszą i ciałem byli Tobie oddani.   
Przez Pana.[^1326]   


### 3 Lekcja  
Czytanie z Księgi Powtórzonego Prawa.   
*Pp 26:1-11*   
*Żydzi składali Panu Bogu pierwociny w dowód wdzięczności za wyzwolenie z niewoli egipskiej i wprowadzenie do ziemi urodzajnej. Kościół dziękuje za wyzwolenie z niewoli szatana i za Sakramenty święte.*   
W one dni: Mówił Mojżesz do synów Izraelowych: «Słuchaj Izraelu, co ja przykazuję tobie dzisiaj: gdy wejdziesz do ziemi, którą ci Pan, Bóg twój, da w posiadanie, i posiądziesz ją, i mieszkać w niej będziesz, weźmiesz ze wszystkich plonów twoich pierwociny i włożysz je do kosza, i pójdziesz do miejsca, które Pan, Bóg twój, obierze, aby tam wzywano imienia Jego. I przystąpiwszy do kapłana, który natenczas będzie, rzeczesz do niego: Wyznaję dziś przed Panem, Bogiem twoim, że to On nas wysłuchał i wejrzał na poniżenie nasze i na trud, i na ucisk. I wywiódł nas z Egiptu ręką mocną i ramieniem wyciągniętym, wśród postrachu wielkiego, wśród znaków i cudów, i wprowadził na to miejsce, i dał nam ziemię mlekiem i miodem płynącą. A przeto teraz ofiaruję pierwsze urodzaje zboża ziemi, którą mi dał Pan.   
I zostawisz je przed oczyma Pana, Boga twego, pokłoniwszy się Panu, Bogu twemu. I będziesz ucztował ze wszystkich dóbr, które Pan, Bóg twój, da tobie».   
Bogu dzięki.[^1327]   


### 3 Graduał  
Alleluja   
*Dz 2:1*   
Gdy nadeszły dni Pięćdziesiątnicy, siedzieli wszyscy razem.[^1328]   


### 4 Kolekta  
Spraw, prosimy Cię, wszechmogący Boże, abyśmy wyćwiczeni przez zbawienne posty powstrzymywali się od wszelkich występków i tym łatwiej uzyskali Twoje przebaczenie.   
Przez Pana.[^1329]   


### 4 Lekcja  
Czytanie z Księgi Kapłańskiej.   
*Kpł 26:3-12*   
*Wierność Panu Bogu zapewnia Jego szczególną opiekę.*   
W one dni: Rzekł Pan do Mojżesza: «Mów do synów Izraelowych i powiedz im: Jeśli będziecie postępowali według moich praw i będziecie przestrzegali moich nakazów, i wypełnicie je, ześlę wam deszcz w swoim czasie, ziemia wyda swój plon, a drzewa pól swoje owoce. Młocka wasza dosięgnie żniw, a żniwo dosięgnie zasiewu; będziecie jedli wasz chleb do sytości i będziecie mieszkali bezpiecznie w ziemi waszej.   
Zaprowadzę Pokój w kraju; będziecie spali i nikt nie będzie niepokoił. Usunę z kraju zwierzęta dzikie i miecz nie przejdzie przez ziemię waszą. Będziecie ścigali wrogów waszych i padną przed wami od miecza. Pięciu z was będzie ścigało stu, a stu z was będzie ścigało dziesięć tysięcy i padną wasi wrogowie przed wami od miecza.   
Zwrócę się ku wam i rozszerzę was, i rozmnożę was, i utrzymam z wami przymierze. Będziecie spożywali (zbiory) stare, bardzo stare, i odrzucicie stare dla nowych. Założę mieszkanie moje pośród was, a dusza moja nie odrzuci was. Będę chodził między wami i będę Bogiem waszym, a wy będziecie ludem moim, mówi Pan wszechmogący».   
Bogu dzięki.[^1330]   


### 4 Graduał  
Alleluja   
V. (Tu się przyklęka) Przyjdź, Duchu Święty, napełnij serca Twych wiernych i zapal w nich ogień Twojej miłości.[^1331]   


### 5 Kolekta  
Wszechmogący Boże, prosimy Cię, daj nam tak wstrzymywać się od pokarmów mięsnych, abysmy również powstrzymywali się od namiętności, które nas kuszą.   
Przez Pana.[^1332]   


### 5 Lekcja  
Czytanie z Księgi Proroka Daniela.   
*Dn 3:47-51*   
W one dni: Anioł Pański zstąpił z Azariaszem i towarzyszami jego w piec i wyrzucił płomień ognia z pieca, uczynił wśród pieca jakby wiatr rosisty, przewiewający. Płomień zaś rozchodził się nad piecem na czterdzieści dziewięć łokci, i wypadł, i popalił tych Chaldejczyków, których znalazł koło pieca – sługi króla, którzy piec rozpalali. A ich zgoła nie dotknął się ogień, ani nie zasmucił, ani żadnej przykrości nie uczynił. Wtedy ci trzej jakby jednymi usty chwalili i wysławiali, i błogosławili Boga w piecu mówiąc:   
Bogu dzięki.[^1333]   


### 5 Graduał  
Alleluja   
*Dn 3:52*   
Błogosławiony jesteś Panie, Boże ojców naszych, i chwalebny na wieki.[^1334]   


### 6 Kolekta  
Boże, któryś złagodził płomienie ognia dla trzech młodzieńców, spraw łaskawie, aby nas, sług Twoich, nie strawił płomień namiętności.   
Przez Pana.[^1335]   


### 6 Lekcja  
Czytanie z Listu świętego Pawła Apostoła do Rzymian.   
*Rz 5:1-5*   
*Wiara w Chrystusa i obecność Ducha Świętego zamieniają nasze doświadczenia w źródło chwały.*   
Bracia: Usprawiedliwieni z wiary, pokój wobec Boga zachowajmy przez Pana naszego Jezusa Chrystusa, dzięki któremu mamy również przystęp przez wiarę do tej łaski, w której stoimy i chlubimy się nadzieją chwały synów Bożych. Ale nie tylko, bo chlubimy się i z ucisków, wiedząc, że ucisk sprawuje cierpliwość, a cierpliwość doświadczenie, doświadczenie zaś nadzieje. A nadzieja nie zawodzi, gdyż miłość Boża rozlana jest w sercach naszych przez Ducha Świętego, który nam jest dany.[^1336]   


### 6 Graduał  
*Ps 116:1-2*   
Chwalcie Pana, wszystkie narody, wysławiajcie Go, wszystkie ludy.   
V. Bo miłosierdzie Jego nad nami utwierdzone, a wierność Pańska trwa na wieki.[^1337]   


### Sekwencja  
*Błagalna sekwencja w poetyckiej formie opisuje działanie Ducha Świętego w duszach wiernych.*   
Przybądź Duchu Święty   
Ześlij na nas z nieba   
Promień Twego światła.   
   
Przyjdź, ojcze ubogich,   
Przybądź, dawco darów,   
Przybądź, serc światłości.   
   
Przyjdź, Pocieszycielu,   
Słodki gościu duszy,   
Słodkie pokrzepienie.   
   
Tyś spoczynkiem w pracy,   
Tyś ochłodą w skwarze,   
Tyś pociechą w płaczu.   
   
O światłości błoga,   
Napełń wnętrze serca   
Wszystkich Twoich wiernych.   
   
Bez Twej Boskiej Woli   
Nie ma nic w człowieku,   
Nie ma nic bez winy.   
   
Obmyj to, co brudne,   
Zroś to, co jest oschłe,   
Ulecz, co zranione.   
   
Zegnij, co oporne,   
Ogrzej, co jest zimne,   
Sprostuj to, co błędne.   
   
Udziel Twoim wiernym,   
Tobie ufającym,   
Siedem świętych darów.   
   
Daj zasługę cnoty,   
Daj zbawienny koniec,   
Daj wieczystą radość.   
Amen. Alleluja.[^1338]   


### Ewangelia  
Ciąg dalszy ☩ Ewangelii świętej według Łukasza.   
*Łk 4:38-44*   
*Za przykładem Zbawiciela Kościół spieszy z pomocą w każdej niedoli, jednak głównym jego zadaniem jest głoszenie Królestwo Bożego.*   
Onego czasu: Jezus wszedłszy z synagogi, wstąpił do domu Szymona. A świekra Szymona miała wielką gorączkę i prosili Go za nią. I stanąwszy nad nią, rozkazał gorączce, a ta ją opuściła. I natychmiast powstawszy, usługiwała im.   
A gdy zaszło słońce, wszyscy, którzy mieli chorych na rozliczne niemoce, prowadzili ich do Niego. A On na każdego kład ręce i uzdrawiał ich. Ustępowali też z wielu szatani wołając i mówiąc: «Ty jesteś Synem Bożym». Ale On gromiąc ich nie dozwala im mówić, albowiem wiedzieli, że jest Chrystusem.   
A z nastaniem dnia wyszedł i udał się na miejsce samotne. Rzesza jednak szukała Go i przyszła aż do Niego. I zatrzymywali Go, aby nie odchodził od nich. Ale On rzekł im: «Potrzeba, abym i innym miastom głosił Królestwo Boże; bo na to jestem posłany». I nauczał w synagogach Galilei.[^1339]   


### Antyfona na Ofiarowanie  
*Ps 87:2-3*   
Panie, Boże, Zbawicielu mój, podczas dnia wołam i w nocy żalę się przed Tobą, niech moja modlitwa dojdzie do Ciebie, Panie, alleluja.[^1340]   


### Sekreta  
Aby nasze posty podobały się Tobie, Panie, daj nam złożyć Ci w ofierze serca oczyszczone mocą tej tajemnicy.   
Przez Pana.[^1341]   


### Prefacja  
*Prefacja o Duchu Świętym*   
Zaprawdę godne to i sprawiedliwe, słuszne i zbawienne, abyśmy zawsze i wszędzie Tobie składali dziękczynienie, Panie, Ojcze święty, wszechmogący, wieczny Boże: przez Chrystusa, Pana naszego.   
On to wstąpiwszy ponad wszystkie niebiosa i siedząc na prawicy Twojej zesłał (w dniu dzisiejszym) obiecanego Ducha Świętego na przybrane dzieci. Dlatego cały okrąg ziemi tonie w nadmiarze radości. Lecz i Moce niebieskie, i anielskie Potęgi śpiewają hymn ku Twojej chwale, wołając bez końca:[^1342]   


### Communicantes  
*Na Zesłanie Ducha Świętego i przez oktawę*   
Zjednoczeni w Świętych Obcowaniu, obchodzimy prześwięty dzień Pięćdziesiątnicy, w którym Duch Święty ukazał się Apostołom pod postacią niezliczonych języków, i ze czcią wspominamy najpierw chwalebną zawsze Dziewicę Maryję, Matkę Boga i Pana naszego Jezusa Chrystusa: a także Świętego Józefa, Oblubieńca Najświętszej Dziewicy,[^1343]   


### Antyfona na Komunię  
*J 3:8*   
Duch tchnie, kędy chce: i głos Jego słyszysz, alleluja, alleluja, ale nie wiesz, skąd przychodzi ani dokąd idzie, alleluja, alleluja, alleluja.[^1344]   


### Pokomunia  
Panie, niech Twoje święte tajemnice obudzą w nas Boży zapał, abyśmy czerpali radość zarówno z ich sprawowania, jak z owoców.   
Przez Pana.[^1345]   
■
